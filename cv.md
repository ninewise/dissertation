Felix Van der Jeugt startte zijn academische carri√®re reeds toen hij 
twee-en-een-half jaar oud werd. Daar haalde hij meteen zijn eerste en 
ook laatste grootste onderscheiding. De rest van zijn schoolgaande jeugd 
verliep relatief tumultloos. In het middelbaar volgde hij eerst vier 
jaar Latijn, waarna hij het Latijn liet vallen om wetenschappen-wiskunde 
op te nemen.

In 2010, op achtienjarige leeftijd, begon hij aan een bachelor in 
de informatica. Na de gebruikelijke 3 jaar werd deze gevolgd door 
een master in de Wiskundige Informatica. Na het schrijven van een 
masterthesis bij professor Dawyndt werd hij Wiskundig Informaticus, en 
werd zo deel van wat intussen een uitstervend ras is.

Kort na het afstuderen nam hij een positie op als assistent bij de 
vakgroep Toegepaste Wiskunde, Informatica en Statistiek. Zes jaar 
lang stond hij in voor de begeleiding bij Programmeren, Objectgericht 
programmeren, Algoritmen en datastructuren, Functioneel programmeren en 
Computationele Biologie. De rest van zijn tijd kroop in de ontwikkeling 
van zijn metagenomics toolset en diverse min-of-meer gerelateerde 
projecten. Tesamen bouwden deze op tot bijdragen aan 7 gepubliceerde A1 
publicaties en de indiening van 2 eigen A1 publicaties, en, uiteraard, 
het werk gepresenteert in dit doktoraat.
